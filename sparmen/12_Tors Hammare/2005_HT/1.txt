<b> Det  var bättre förr</b>
Melodi: Jazzbacillen

Visst är det härligt med dåtid 
ja det är perfekt
Vem vill va ett med sin samtid?
Nej, lev i imperfekt!
Ja det är hippt att va retro
coolt jag är på g
Om förr var nu och inte då,
då är jag inte me'

Jag vill tillbaka i tiden
tillbaks till Hedenhös
Nu skall man helst vara gniden
och jag är arbetslös
Förr fanns det inga bekymmer
nu finns det csn
Dom lurar dig och påstår
att de är din bästa vän

De gamla grekerna kände
familjen gör dig trygg
men hör idag vad som hände
frugan min var stygg
försvann med ungarna båda
och min kompis Kent
På sjuttonhundratalet hade
detta aldrig hänt.

Mitt folkhem gick rätt åt fanders 
släkten har jag mist
Mor bytte förnamn till Anders
och far blev folkpartist
Min farbror Måns nyttjar latte
och tävlar i idol
Och tänka sig nu har han gått
och köpt en parabol

Men är jag kinkig och sur? NEJ!
Humöret är på topp.
För med historien bakom sig.
Då finns det alltid hopp.
och mot min nalkande framtid
vill jag lägga en protest
jag vill tillbaks i tiden för där
trivs jag allra bäst



