<b> Bizarros Bortglömda visa </b>
Melodi: Högt över havet

Vem är du? Vem är jag?
Jag har tappat minnet
Jag minns inte ens vem jag e
Om jag e en tuff ligist, folkpartist
eller kanske rent utav en vimsig tysk turist

När? Var? Hur?  Hur gör djur?
Allting är i dimma
Eller har jag tappat en lins
Nu endast min tankspriddhet, är konkret
Jag befinner mej uti glömskans frustration

Jag kan ej minnas alls vem jag e
Är jag spanjor eller är jag pygmé?
Hur jag än tänker så är jag i trans
Var är jag nånstans
Jag kan ej minnas en endaste grej
Är jag en kille eller är jag en tjej?
Inget är roligt man får ingen lust
Minnet! (Det måste va minnet) – ja minnesförlust

Allt blev svart, som en natt
Var var det som hände
Kanske var det blott strömavbrott
Jag kan inte minnas nåt, har proppen gått
Eller har jag glömt betala elräkningen min

Helt debil, utgången fil
Har jag fått ett virus?
Min hårddisk har raderats onej!
Kan nån uppdatera säg, konvertera mej
Att jag inte måste installera på nytt

Jag kan ej minnas, vad hände idag?
Trilla å slog mej eller snubblade jag?
Jag föll i glömska, mitt minne blev kort
Allting ramla bort!

Jag kan ej minnas en endaste grej
Är jag en kille, straight eller gay?
En flashback nu skulle sitta okej!
Minnet! (Det måste va minnet)
Kan det va minnet! (Det måste va minnet)
Ja minnesförlust!



